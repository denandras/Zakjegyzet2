---
title: Zazen
feed: hide
date: 2022-12-24 13:42
permalink: /Zazen
#meditáció
---

Japán [[meditáció]]s technika

### A Lényeg

> a cél nem a megvilágosodás – hiszen a megvilágosodás hajszolása világi vágy –, inkább a tudat megtisztítása, ami önmagában elvisz a nirvánába

### Technikája

Zazent ülni roppant egyszerű; azt mondják, hogy épp ez az egyszerűség a nehéz benne. Mint sok dolognál, a zazennél is igaz, hogy csak gyakorlással lehet igazán elsajátítani.

1.  Elengedhetetlen kelléke a zazennek egy ülőpárna. Ez azért fontos, mert a medencét meg kell dönteni előrefelé, ami a puszta földön ülve nehéz.
2.  A párnára úgy kell leülni, hogy a térdek stabilan álljanak a földön. Hagyományosan a teljes vagy a féllótusz pozitúrát ajánlják. A teljes lótuszt a legelszántabb buddhisták se alkalmazzák túl gyakran, mert nagyon megterheli a térdeket. A féllótusz sokkal inkább térdkímélő, de sokaknak nem megy. Ezen az ún. [[baddha konaszana]] jógagyakorlattal lehet segíteni. Amíg viszont nem megy, a japán ülés is megteszi, az ülőpárnát élére állítva a lábak közé véve.
3.  A medence dőljön előre. A cél az, hogy a gerincoszlop, a nyakat is beleértve, egyenes legyen, ez pedig másképp csak nagy erőfeszítések árán lehetséges, az viszont nem fér össze a zazen meditatív jellegével.
4.  A tenyerek nézzenek felfelé, a bal kéz feküdjön a jobb tenyérben. Nagyjából úgy kell találkozniuk, hogy a középső ujjak belső két ujjperce egymást fedje. A hüvelykujjak legyenek egyenesek és finoman érjenek össze, ne feszüljenek egymásnak.
5.  A szemek maradjanak félig nyitva, a tekintet essen nagyjából egy méterre előre, kb. 45 fokos szögben. A gyakorlati megfontolás emögött egyrészt az, hogy a szerzetesek a hosszabb meditációk alatt hajlamosak elaludni, ami nyitott szemmel valamivel nehezebb; másrészt az, hogy a gyakorló ne tekintsen a világra kizárandó hatásként, hanem **a külső világot a zen szerves részének tekintse**. A tekintet ne koncentráljon kifejezetten semmire.
6.  A lélegzet ne a mellkasba, hanem a hasba áramoljon. Legyen mélyek és lassú, ilyenkor általában 5-7-szer vesznek levegőt percenként, de gyakorlottabbaknál ez kevesebb is lehet. A levegővételek ne legyenek erőltetettek, törekedni kell a természetességre. Úgy jó, ha a mellkas és a has tájéka laza, ezt nem könnyű egyenes gerincoszlop nélkül megcsinálni. A kilégzés legyen hosszabb a belégzésnél, kezdeti mércének a 2 : 1 arány is megfelelő.

Egyszerre általában 30-40 percet szokás így ülni. Hogy ez alatt a gyakorló mit csinál, igények válogatják. **Számolhatja például a kilégzéseit, koncentrálhat a harájára, azaz a köldöke alatt két ujjnyira lévő területre, vagy ha már nagyobb tapasztalata van, meditálhat egy kóanon vagy megpróbálhatja kiüríteni a fejéből a gondolatait.**

<p style="text-align: right;">Wikipedia</p>

### Tapasztalatok

- 

### Említések

-   [Terebess Gábor - A zen meditáció pszichofiziológiája](http://www.terebess.hu/terebessgabor/zenpszicho.html)
-   [A kiotói Kódaidzsi templom interaktív bevezetője a zazenbe](http://www.do-not-zzz.com/)
-   [Az Antaidzsi templom apátjának írásai sok egyéb közt a zazenről](http://antaiji.dogen-zen.de/eng/adult0.shtml)
-   [Zazen.lap.hu – linkgyűjtemény](http://zazen.lap.hu/)
-   [sotozen.com](https://www.sotozen.com/eng/practice/zazen/howto/index.html)
-   [zmm.org](https://zmm.org/teachings-and-training/meditation-instructions/)
-   [[Fuke Zen]] https://www.healingcrystalsco.com/blogs/blog/komuso-and-breathing-zen
-   https://tricycle.org/magazine/hara-breathing-meditation/